#+TITLE:       人生如寄
#+AUTHOR:      Sean Wang
#+EMAIL:       spark@bjtu.edu.cn
#+DATE:        2017-08-11 Fri
#+URI:         /blog/%y/%m/%d/renshengruji
#+KEYWORDS:    <TODO: insert your keywords here>
#+TAGS:        <TODO: insert your tags here>
#+LANGUAGE:    en
#+OPTIONS:     H:3 num:nil toc:nil \n:nil ::t |:t ^:nil -:nil f:t *:t <:t
#+DESCRIPTION: <TODO: insert your description here>

* 善哉行（其一）
曹丕

上山采薇，薄暮苦饥。溪谷多风，霜露沾衣。
野雉群雊，猿猴相追。还望故乡，郁何垒垒！
高山有崖，林木有枝。忧来无方，人莫之知。
人生如寄，多忧何为。今我不乐，岁月如驰。
汤汤川流，中有行舟。随波转薄，有似客游。
策我良马，被我轻裘。载驰载驱，聊以忘忧。
